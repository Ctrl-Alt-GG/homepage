---
title: "Helyszín"
---

## A Város Melletti Miniváros

A Tópart Biatorbágy városának M1 és M0 autópályák melletti, Budapesttől mindössze néhány perces autóútnyira fekvő városrésze. Az autóval érkezők számára a megközelítés rendkívül egyszerű: a bejárattól karnyújtásnyira található az ingyenes parkoló, így a be- és kipakolás villámgyorsan megoldható. A pontos bejárati koordinátákat az alább található térképen láthatod.

{{< maps >}}


Viszont, ha inkább tömegközlekedéssel érkeznél a Volán Kelenföld állomástól induló **764-es busz** röpke negyed óra alatt néhány lépésre repít az akcíótól. Leszállás a **"Biatorbágy, Tópark"** állomáson.

Az épületek között a „G Recepció" felirattal jelzett bejáratot keresd! Google Mapsen a „Regus" pin alapján tervezd meg az útvonalat, vagy add meg a navigációs rendszerben a "Biatorbágy Sasbérc út 1 G" címet. A parkolóhoz közelebbi oldalon találsz majd minket.

## Az Iroda Gaming Arénává Változik

Egy hétköznapi irodahelység, amit átvarázsolunk a gaming szentélyeddé. Néhány asztal, rengeteg kábel, és egy sereg számítógép - így néz ki, amikor a PowerPoint prezentációk helyét átveszik a headshot-ok és a strategy rush-ok. Nincs dress code, nincsenek meetingek csak tiszta játék, ahogy lennie kell.

## Konzol Kuckó

Kontrollert szeretnél a billentyűzet helyett? A konzol kuckónkban egy Xbox Series X vár rád Game Pass Ultimate előfizetéssel, ami gyakorlatilag végtelen játékkönyvtárat jelent a kezedben. Két kontrollerrel felszerelve ideális hely páros küldetésekhez vagy barátságos rivalizáláshoz. Válassz egy játékot, és élvezd a lazabb élményt.

## Chill Sarok

Mindenki számára fontos a pihenés! Ha úgy érzed, hogy szükséged van egy kis szünetre a gaming maratonból, a chill sarok tökéletes visszavonulási lehetőség. Kényelmes ülőhelyek, nyugodt környezet - így frissen térhetsz vissza a játékhoz. Kapcsolj ki, töltödj fel, és aztán vissza a csatába!

---
title: "Rólunk"
---

{{< paige/image height="10rem" src="logo-turkix-hollow.svg" >}}

Ha bármi további kérdésed merül fel a rendezvénnyel kapcsolatban, a legegyszerűbb ha megkeresed azt aki meghívott.

Emellett elérsz minket {{% paige/email address="szervezok@ctrl-alt-gg.hu" %}}ímélen is.{{% /paige/email %}}

# Ismerd meg...

# FiNTet

FiNT vagyok, közel 20 év Counter-Strike tapasztalattal (mondjuk ez nem látszódik a skillemen). A játék összes generációjával játszottam, volt saját alapítású klánom, szervert menedzseltem, közösséget építettem. A kompetitív szcénát is követem, a háttérben mindig pörög egy Twitch stream. A lövöldözésen kívül imádom az autós játékokat, a Trackmania nagy kedvenc, korábban pedig a Dirt sorozatban versenyeztem.

❤️: CS2, Satisfactory, GTA5

# Marcsellot

A nevem Marcsello és mióta az eszemet tudom érdekelnek a számítógépek, de talán annál is jobban a hálózatba kapcsolt számítógépek és minden amit ezekkel csinálni lehet; például játszani rajtuk.
A Counter-Strike-al még általános suliban ismerkedtem meg, sokat játszottam 1.6-tal, egy rövid időre saját klánunk és szerverünk is volt. Majd hosszabb szünet után egy helyi LAN Party kapcsán, a Global Offensive-el kerültem vissza. Nappal szoftver fejlesztőként dolgozom, munka után pedig rendszeres programmá vált, hogy lövünk egyet a haverokkal cs_office-on: no skill, just fun. Örök kedvenceim még a Garry's Mod és a Half-Life franchise minden eleme.

Az IT utáni csillapíthatatlan érdeklődésemből kifolyólag rengeteg kis hobbi projektem van, amik gyakran az értékes játéktól veszik el az időt. Az egyik ilyen például, hogy hogyan lehet egy LAN Party teljes IT infrastruktúráját megtervezni, felépíteni és üzemeltetni?

# TormaKris-t

Kristóf vagyok, óvodás korom óta különféle videójátékokkal játszom, ezek közül is a Counter-Strike volt az egyik első. Ez óta persze sok idő eltelt, annyi időm nincs játzsani, amennyit szeretnék és akkor is inkább konzolos játékokat játszom. A LAN partyk hangulata mindig megfogott, így jött az ötlet, hogy szervezzünk egyet. Ezen kívül rádióamatőrként is tevékenykedem, amikor nem a szabadidőm töltöm éppen, akkor leginkább a technológia és az informatika világa köt le. Eredetileg DevOps mérnökként dolgoztam, ez a terület áll hozzám a legközelebb, de már egy éve scrum masterként segítem a csapatomat a mindennapokban.

Sci-fi rajongó - Star Trek, Stargate, Battlestar Galactica - ezeket tudom nonstop nézni.

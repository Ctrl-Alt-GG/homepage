---
title: "GY.I.K."
---

Gyakran ismétlődő kifogások és kérdések...

## Mennék, de nem vagyok jó Counter-Strike játékos...

Őszintén nehéz kijelenteni hogy bárki is jó-e valamiben. Mi nem a következő E-sport bajnokok ligáját szervezzük, nem is a legnagyobb tehetségek összecsapását közvetítjük jelentős bevételért, de még csak egy helyi bajnokság sem vagyunk. A célunk az, hogy összejöjjünk a barátainkkal és együtt jól érezzük magunkat, skillektől függetlenül.

Mindemellett bár a Counter-Strike mindenkinek az első ami eszébe jut, mint elengedhetetlen kelléke egy jó LAN-Partynak, nem ez az egyetlen játék amit ilyen környezetben játszani lehet. Mi is készülünk több játék támogatásával is, ezek között a kompetitív mellett, akadnak kooperatív vagy szimplán csak fun játékok, és mivel a hálózat adott lesz, bárki hozhat bármit, amivel játszani szeretne.

## Mennék, de nincs csapatom...

Ahogy az előző pontban is említettük, nem csak versenyezni lehet, a rendezvény jó hangulata miatt már érdemes eljönnöd. Biztosak vagyunk benne, hogy lesz olyan játék, amivel te is szívesen fogsz játszani a többiekkel együtt.

Mindemellett ha mégis szívesen részt vennél egy-egy csapatos megmérettetésen javasoljuk, hogy a közösség előtt vesd fel a témát! Biztosan lesznek mások is akik hasonló helyzetben vannak, mint te és szívesen társulnának egy ad-hoc csapatba. Ha időben megteszed ezt, talán még az esemény előtt lesz is időtök párat online játszani, hogy összeszokjatok.

## Mennék, de nem tudom elvinni a gépem...

Sajnos ebben nem biztos, hogy mi, a szervezők, közvetlenül tudunk segíteni. De a ilyesmi problémád van, mindenképpen vesd fel a közösség előtt! Bízz a közösség erejében! Biztosan lesz valaki, aki tud majd segíteni neked valamilyen formában.

## Lesz internet elérés?

Igen lesz. DE ettől függetlenül megkérünk hogy a játékokat amikkel játszani szeretnél már **otthon töltsd le!** Emellett mindenképp frissítsd az operációs rendszered is az esemény előtt. Kínos lenne, ha neked a töltőcsíkot kellene nézned, amíg a többiek játszanak.

## Miért kell ezért fizetni?

Sajnos bizonyos assetekért, mint a terem fizetni kell. Ezt a költséget osztjuk el egymás közt testvériesen.

## Lesz kaja ellátás?

Nem. Alapvetően ezt mindenkire rábízzuk, hogy oldja meg.

Ha van rá igény, akkor összedobhatjuk a pénzt, csinálhatunk közös pizza rendelést, vagy hasonlót. Erről majd a helyszínen.

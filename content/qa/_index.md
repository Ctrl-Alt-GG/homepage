---
title: "GY.I.K."
---

## Lesz internet elérés?

Igen lesz. DE ettől függetlenül megkérünk hogy a játékokat amikkel játszani szeretnél már otthon töltsd le! Emellett mindenképp frissítsd az operációs rendszered is az esemény előtt. Kínos lenne, ha neked a töltőcsíkot kellene nézned, amíg a többiek játszanak.

## Miért kell ezért fizetni?

Sajnos bizonyos assetekért, mint a terem fizetni kell. Ezt a költséget osztjuk el egymás közt testvériesen.

## Lesz kaja ellátás?

Nem. Alapvetően ezt mindenkire rábízzuk, hogy oldja meg.

Ha van rá igény, akkor összedobhatjuk a pénzt, csinálhatunk közös pizza rendelést, vagy hasonlót. Erről majd a helyszínen.

## Lesz bármilyen ellátás?

Mivel rendelkezésünkre áll egy hűtő, természetesen lesz benne hideg sör és üdítő beszerzési áron. Limitált mennyiségben szolgálni fogunk nasival is, hogy zsírosodjon a bal egérgomb.

## Csak ezek a játékok lesznek?

Határozottan Nem! Egyrészt, Discordon a #general-ban javasolhattál (és még mindig javasolhatsz) játékokat, ezeket komolyan vesszük, amit meg tudunk valósítani azt valószínűleg meg is fogjuk.

Másrészt ha te pár barátoddal egy olyan játékkal szeretnél játszani, amire mi nem gondoltunk, senki nem fogja megtiltani neked.

## Mennék, de nem tudom elvinni a gépem...

Sajnos ebben nem biztos, hogy mi, a szervezők, közvetlenül tudunk segíteni. De ha ilyesmi problémád van, mindenképpen vesd fel a többi résztvevő előtt! Bízz a közösség erejében! Biztosan lesz valaki, aki tud majd segíteni neked valamilyen formában. Nyugodtan dobd be a témát Discordra, biztos egymásra fogtok találni!

## Hol tudok aludni?

Ahol találsz magadnak egy számodra megfelelő helyet, ott nyugodtan aludhatsz egyet, de vedd figyelembe, hogy körülötted nem áll meg az élet. Persze a város sem lesz elég messze, hogy egy rövid powernapre ne lehetne elugrani. ;)
